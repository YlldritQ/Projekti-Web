<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ekskluzive: Naim Murseli përballet me babanë për herë të parë pas arrestimit, akuzon Policinë për keqtrajtim</title>
    <link rel="stylesheet" href="Stilizimi.css">
    
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Poppins:wght@200;300;400;500;600&display=swap"
        rel="stylesheet">
</head>
<body>
    <main class="NewsPage">
        <div class="title">
            <h1>Ekskluzive: Naim Murseli përballet me babanë për herë të parë pas arrestimit, akuzon Policinë për keqtrajtim</h1>
        </div>
        <div>
            <img src="foto1.png" alt="foto">
        </div>
        <div>
            <h3>Vrasja mizore e Liridona Admeajt, krim ky që tronditi vendin para disa javësh 
                po vazhdon të hetohet, ndërkohë që pistat po zgjerohen dhe akoma nuk është konfirmuar
                motivi i rastit tragjik. Tre persona ndodhen në paraburgim, teksa i dyshuari i fundit
                u arrestua sot nga Policia. Naim Murseli – burri i të ndjerës ndodhet në Burgun e Sigurisë
                së Lartë, ku para disa ditësh e ka vizitua babai i tij.
            </h3>
            <p>
                Sinjali ka siguruar ekskluzivisht versionin e Murselit, i cili u përballë për herë të parë 
                me babin e tij, i cili pas arrestimit, përmendi hakmarrje.
                Në një prononcim për Gazetën Sinjali, Shaban Murseli ka deklaruar se gjatë vizitës
                 qe i ka bërë Murselit, ky i fundit e ka akuzuar Policinë e Kosovës për keqtrajtim.
                Në mes të tjerash ai tha se Murseli i ka rrëfyer një version krejt tjetër për dallim 
                nga ajo qe ka dalë në media, duke pretenduar se ka edhe “dëshmi të forta”.
            </p>
            <p>
                <i><strong>
                    “Qysh më tha Naimi nuk jonë të vërteta këto akuzat që janë bërë, ato portalet 
                    çka kanë thanë e, asnjo s’jonë të vërteta. Ai e tregon më së miri vet.
                    Unë i besoj të vërtetës, as s’i besoj atij, as portalet, as s’i besoj vetëm të vërtetës i besoj.
                    15 minuta para vrasjes tha që u ndalë në market, ka ble vezë, qumësht e bukë për mëngjes.”
                </strong></i>
                -tha ai.
            </p>
            <p> 
                Pas takimit me Naimin që po dyshohet se e porositi vrasjen e gruas së tij, Shaban Murseli komentoi edhe
                deklaratën e tij për hakmarrje.Para disa ditësh ai tha se 
                <i><strong>“me pasë ditë unë që e ka bo djali jem, unë isha hakmarrë vetë unë me
                 djalë tem atë ditë – ai s’ish sot gjallë”</strong></i>
                  – gjë për të cilën tha se
                do ta bënte nëse
                <i><strong> “100% vërtetohet që e ka bërë”</strong></i>.
            </p>
            <p>Në vazhdën e zhvillimit të hetimeve, Policia e Kosovës ka arrestuar 
                edhe të dyshuarin e katërt, Tomë Dodaj, i cili dyshohet se ka furnizuar
                 me armën e krimit dy të dyshuarit tjerë, Naim Murselin dhe Granit Plavën.
            </p>
            <p>
                Naim Murseli ngarkohet me veprën penale ‘Vrasje e rëndë në bashkëkryerje’.
            </p>
            <p>
                Granit Plava ngarkohet me veprat penale ‘Vrasje e rëndë’ dhe ‘Mbajtje në pronësi,
                 kontroll ose posedim të paautorizuar të armës’.
            </p>
            <p>
                Kushtrim Kokalla ngarkohet me veprën penale ‘Marrëveshje për të kryer 
                veprën penale <strong>‘Vrasje e rëndë’</strong>’.
            </p>
            <br>
            <p>
                <strong>
                    Shënim: Personat e apostrofuar në këtë artikull prezumohen të pafajshëm 
                    derisa fajësia e tyre të mos provohet me vendim të formës së prerë nga gjykata.
                </strong>
            </p>
    
        </div>

    </main>
</body>
</html>